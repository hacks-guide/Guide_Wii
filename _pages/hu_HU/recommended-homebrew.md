---
title: Ajánlott nemhivatalos programok
---

{% include toc title="Tartalomjegyzék" %}

Ezen az oldalon olvashatsz azokról a programokról, amelyeket a wii.hacks.guide csapata hasznosnak, érdemesnek vagy simán jónak ítél. Használd ki a Wiid újdonsült erejét!

A végleges módosításokra képes programok **vastagon** vannak kiemelve.

### Segédeszközök

+ [**YAWM ModMii Edition**](https://oscwii.org/library/app/yawmME) – Egy kitűnően támogatott WAD-kezelő további funkciókkal. Ezt minden WAD-kezelőnél jobban javasoljuk, mert széleskörű védelmet is nyújt.
+ [SysCheck ModMii Edition](https://oscwii.org/library/app/SysCheckME) – Ez az alkalmazás képes információt gyűjteni a Wiidről és visszaadni azt olvasható és megosztható formátumban. Olyan, mint egy „rendszerinformációs” alkalmazás, csak Wiire.
+ [**CDBackup**](https://oscwii.org/library/app/cdbackup) – Ez az alkalmazás képes biztonsági mentést készíteni, visszaállítani és törölni a Wii Üzenőfal tartalmát.
+ [**AnyRegion Changer ME**](https://oscwii.org/library/app/ARCME) – Az AnyRegion Changer ModMii-változata. Ez egy sokoldalú régióváltó alkalmazás, de ha rosszul használják, negatív hatása is lehet, mint a [KoreanKii / 003-as hiba](bricks#korean-kiierror-003-brick) – **csak akkor használd ezt a programot, ha tudod, hogy mit csinálsz!**
+ [**WiiXplorer-SS**](https://oscwii.org/library/app/wiixplorer-ss) – A WiiXplorer módosított és frissített változata. Ez egy Wiis fájlkezelő, ami lehetővé teszi a fájlok megtekintését és módosítását az SD kártyán, egy USB-eszközön vagy akár a belső tárhelyen is. Ez egy nagyon erős, de veszélyes eszköz – a belső tárhelyen található fájlokat ne módosítsd, hacsak nem tudod, hogy mit csinálsz, különben [elronthatod](bricks) a konzolodat!
+ [**SaveGame Manager GX**](https://oscwii.org/library/app/SaveGame_Manager_GX) – Ez az alkalmazás képes biztonsági mentést készíteni a játékmentéseidről és a Miijeidről. GameCube-memóriakártyákat (fizikai és virtuális), emuNAND-okat, sima- és védett játékmentéseket, témákat és még sok mást is támogat.
+ [**csm-installer**](https://oscwii.org/library/app/csm-installer) - Ez az alkalmazás lehetővé teszi a Wii menü-témák telepítését. Nagyon hasznos a Wiid személyre szabására, de egy [kisebb elromlásnak](bricks#theme-brick) fennáll a veszélye, úgyhogy javasoljuk a [témasegédlet](themes) átolvasását.
+ [CleanRip](https://oscwii.org/library/app/CleanRip) – Egy GameCube- és Wii-játéklemezek lemásolására alkalmas program. További információt a [lemezmásolási útmutatóban](dump-games) olvashatsz.
+ [**d2x cIOS installer**](https://oscwii.org/library/app/d2x-cios-installer) – Egy Wii IOS-telepítő, amire szükséged van bizonyos funkcionális IOS-ek telepítéséhez, pl. azokhoz, amelyek lehetővé teszik az USB-betöltők használatát. Az ezzel kapcsolatos információt [itt](cios) olvashatod el.
+ [FTPii](https://oscwii.org/library/app/ftpii) – Egy Wiis FTP-szerver, ami a hálózaton belüli fájlátvitelt teszi lehetővé.



### Játékok és betöltők

+ [**Riivolution**](https://wiki.hacks.guide/wiki/Wii:Riivolution) – Egy futtatókörnyezeti játékmódosító, amelyet a játéklemezekkel való használatra terveztek. Lehetővé teszi a cserefájlok SD kártyán vagy pendrive-on való tárolását, amelyeket a játék futás közben olvas be. A Riivolution lehetővé teszi az egyedi textúrák, zene, pályák, memóriamódosítások, fordítások és sok más egyszerű betöltését.
+ [USB-betöltők](wii-loaders) – Általános javaslat egy USB-betöltő beszerzése, amellyel játékmásolatokat tölthetsz be. További információt a hivatkozott útmutatóban találsz, ami mind a Wii-, mind a GameCube-betöltőkről is beszél.
+ [CavEX](https://oscwii.org/library/app/cavex) – Egy projekt, ami imitálja a kedvenc blokkos játékod élményét Wiin egészen az 1.7.3-as verzióig.
+ [Sonic CD](https://oscwii.org/library/app/SonicCDWii) – A Sonic CD 2011-es kiadásának átültetése az RSDKv3-as visszafejtés alapján. **A játék kellékeit neked kell biztosítanod a hivatalos kiadásból.**
+ [CTGP-R](https://www.chadsoft.co.uk/download/) – A Mario Kart Wii méretes módosítása, amely több, mint **200** új pályát ad hozzá a játékhoz. A Riivolutiontől független. A futtatáshoz szükséged lesz a játéklemezre. Magyar nyelven is játszható.
+ [Newer Super Mario Bros. Wii](https://newerteam.com/wii/download.html) – A New Super Mario Bros. Wii teljes átdolgozása, ami **128** új pályával bővíti a játékot. A futtatáshoz szükséged lesz a Riivolutionre és egy New Super Mario Bros. Wii-lemezre.



### Emulátorok

+ [FCE Ultra RX](https://oscwii.org/library/app/fceurx) – Az FCE Ultra GX NES/Famicom-emulátor alapján készült program, ami extra funkciókkal és teljesítményjavításokkal bővíti azt.
+ [Snex9x RX](https://oscwii.org/library/app/Snes9xRX) – Az Snes9x GX SNES / Super Famicom-emulátor alapján készült program, ami extra funkciókkal és teljesítményjavításokkal bővíti azt.
+ [Not64](https://oscwii.org/library/app/not64) – A Mupen64 Nintendo 64 emulátor 0.5-ös verziójának Wiis átültetése.
+ [Genesis Plus GX](https://oscwii.org/library/app/genplus-gx) – Egy Sega SG-1000-, Sega Master System-, Sega Mega Drive-, Sega Game Gear- és Mega CD-emulátor.
+ [mGBA](https://oscwii.org/library/app/mgba) Az mGBA Game Boy-, Game Boy Colour- és Game Boy Advance-emulátor Wiis átültetése.
+ [WiiMednafen](https://oscwii.org/library/app/wiimednafen) – A Mednafen többplatformos emulátor Wiis átültetése. Ez a verzió több ritkább konzolt is támogat, mint a Neo Geo Pocket, TurboGrafx 16/PC Engine (CD) és a Bandai Wonderswan.
+ [WiiSX](https://oscwii.org/library/app/wiiSX) – A PCSX-ReARMed Sony PlayStation-emulátor Wiis átültetése.
+ [DOSBox Wii](https://oscwii.org/library/app/dosbox-wii) – A DOSBox MS-DOS emulátor Wiis átültetése.

### Szórakozás

+ [WiiMC-SS](https://oscwii.org/library/app/WiiMC-SS) – A WiiMC módosított és továbbfejlesztett változata. Egy teljes médiaközponttá képes változtatni a Wiidet, ami képes zenét-, videókat-, DVD-ket és sok mást lejátszani.
+ [Schism Tracker](https://oscwii.org/library/app/schismtracker) – Egy sávos zenét (IT, XM, S3M, MOD, stb.) visszajátszó program. [Itt](https://modarchive.org/) találhatsz rajta lejátszható zenéket.

[Continue to WiiConnect24](wiiconnect24)<br> Although WiiConnect24 was discontinued by Nintendo in June 2013, there is a fan-hosted revival service that restores and expands its functionality.
{: .notice--info}
