---
title: "Helyreállítási mód"
---

{% include toc title="Tartalomjegyzék" %}

A helyreállítási mód egy Wii megmentésének a végső eseti módja hardveres módosításon vagy belsőmemória-programozáson kívül. Ezt a módot a konzol gyárában használták egy különleges hardverkulccsal, de a hozzáféréshez szükséges gombkombináció egy GameCube-vezérlőn is elvégezhető. A helyreállítási mód olyan helyzetbe állítja a Wii menüt, amelyben lemezről lehet programokat futtatni.

### A karbantartási mód működése

A rendszermenü 2.1-es és afölötti verzióin a helyreállítási mód kiírja a menü verziószámát a jobb alsó sarokban és egy lemez behelyezésére vár. A helyreállítási mód alapértelmezésből csak kétféle lemezt tud futtatni:

+ egy ún. autoboot („automatikus indítási”) lemezt, aminek a termékazonosítója 0-val vagy 1-gyel kezdődik (a boltokban árult lemezek **egyike sem** autoboot lemez, mert mindegyiknek egy betűjellel kezdődik a termékazonosítója);
+ vagy egy boltban vásárolt játéklemez, amely érvényes frissítési partícióval rendelkezik és a konzol verziójánál frissebbet tartalmaz.

Ezt a korlátozást a Priiloaderrel ki lehet kerülni, ami lehetővé teszi bármilyen lemez futtatását helyreállítási módból. Viszont sajnos, ha már amúgy is hozzáférnél a Priiloaderhez, akkor nem lenne okod a helyreállítási módot használni, ugyanis a Priiloaderből elindítható a Homebrew Channel, amivel megkezdhető a javítási folyamat. Ha olyan helyzetben vagy, hogy már csak a helyreállítási mód segíthet, akkor egy lemezolvasó-chippel is rendelkezned kell a lemezkorlátozás kikerüléséhez. Ha bármilyen módon képes voltál kikerülni a korlátozást, akkor folytathatod az olvasást, hogy eljuss a HackMii-telepítőhöz.

### A helyreállítási mód indítása és használata

#### Követelmények

+ Egy GameCube-vezérlő
+ Ha a lemezkorlátozást korábban eltávolítottad Priiloaderrel vagy ha van kéznél lemezolvasó-chiped:
    + Egy Super Smash Bros. Brawl-lemez ([Smash Stack](legacy-exploits#smash-stack)) VAGY
    + bármely más módszerhez kapcsolódó Wii-játék, aminek a sérültségét kihasználó játékmentés a konzolon van (ld. [Örökölt módszerek](legacy-exploits)) VAGY
    + bármely más játék és hozzáférés a [Bluebombhoz](bluebomb).
+ Egy eredeti kiadású Wii (a Family Edition-konzolok nem megfelelők, mert nem rendelkeznek GameCube-csatlakozókkal – hacsak nem hegeszted fel őket)
+ Egy Windowst/macOS-t/Linuxot futtató számítógép internet-hozzáféréssel
+ Egy FAT32-re formázott SD kártya

#### Előkészítés

Megjegyzés: Lehetséges, hogy szét kell szerelned a GameCube-vezérlőt, hogy mind a négy nyílgombot egyszerre lenyomhasd.
{: .notice--warning}

Először is, ellenőrizzük, hogy a Wiid képes-e egyáltalán helyreállítási módba lépni! Ennek a módja a következő: Dugj be egy GameCube-vezérlőt a 4. vezérlőcsatlakozóba, majd egyszerre tartsd lenyomva mind a négy nyílgombot, miközben bekapcsolod a Wiit! Ha minden jól ment, akkor a Wii egy a fent leírtakhoz hasonló képernyőt fog mutatni. Ha a rendszered 2.0-ás vagy korábbi verzión fut, akkor nem fogod a verziószámot látni a képernyőn és nem fogsz tudni lemezről programokat futtatni.

#### I. módszer – Smash Stack

1. Ha rendelkezel egy Super Smash Bros. Brawl-játéklemezzel, akkor a [Smash Stack](legacy-exploits#smash-stack)-módszerrel betöltheted a HackMii-telepítőt az SD kártyáról.
1. Lépj helyreállítási módba és helyezd be a Super Smash Bros. Brawl-lemezt! Ha minden jól megy, akkor a játék elindul.
1. A folytatáshoz kövesd a Wiibrew-on leírt lépéseket!

#### II. módszer – Játékmentés

1. Ha már korábban használtál egy [örökölt módszert](legacy-exploits), akkor azt ismét felhasználhatod a HackMii-telepítőhöz való hozzáféréshez.
1. Lépj helyreállítási módba és helyezd be a játéklemezt! Ha minden jól megy, akkor a játék elindul.
1. A folytatáshoz kövesd a Wiibrew-on leírt lépéseket!

#### III. módszer – Bluebomb

A Bluebomb is egy lehetséges javítási módszer. Jelenleg még dolgozunk ezen a részen. Az útmutatód később itt olvashatod.

Ezek után telepítheted a Homebrew Channelt és hozzáférhetsz az SD kártyádon tárolt nemhivatalos programokhoz, hogy helyreállítsd a konzolod.
{: .notice--info}

[Vissza az Elrontás-oldalra](bricks)
{: .notice--info}

[Kattints ide a tartalomjegyzékhez való visszatéréshez!](site-navigation)
{: .notice--info}
